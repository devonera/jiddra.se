![](articles/ta-dig-ur-skuldfallan/being-alone-513526_1920.jpg)

Har du hamnat i skuldfällan? Kanske känner du någon som befinner sig där?

**Jag går igenom flera åtgärder du kan göra för att rädda situationen. Många känner en oro för att prata med sin omgivning om ekonomiska problem. Ändå kan det vara början till lösningen, även om det kan vara tufft i början.**

## Ta nya lån - Med försiktighet

Många tänker att om man dragit på sig stora skulder genom att ta lån så är det fel belåna sig ännu mer. Det kan vara så, men det är inte hela sanningen. Allt beror på vad du har för lån. Dyra lån och många lån är inte bra, men det går ofta att göra någonting åt.

### Ta lån med lägre ränta

Kanske har du många smslån eller andra dyra blancolån. Då kan det vara på tiden att kika runt efter lån med lägre ränta. Finner du ett billigare lån så kan du använda det för att betala av det dyrare lånet. Var noga med att aldrig göra tvärt om, att ta ett dyrt lån för att betala av ett billigare.

Förutom räntan bör du även jämföra de andra kostnader som finns kring lånet du tänkt ta. Det kan vara så att de lägger på ansökningsavgift, aviavgifter, årsavgifter och uttagsavgifter. Om man inte vill räkna själv hur mycket det kostar så kan man istället jämföra den effektiva räntan.

![](articles/ta-dig-ur-skuldfallan/money.jpg)

### Håll nere antalet lån

Att ha flera lån kan innebära flera nackdelar. Om företagen tar ut aviavgifter så blir ju dessa fler eftersom antalet lån är fler till antalet. Vid tecknandet av dessa lån innebär det att eventuella ansökningsavgifter och årsavgifter också blir fler.

Med många lån kan det bli rörigt. Alla lån ska betalas av hela tiden och det gäller att ha koll på alla räkningar som kommer in. Missas en räkning går den vidare till inkasso och i nästa steg till Kronofogden.

Det är också mycket svårare att få en överblick över hur mycket varje lån kostar eftersom varje lån har egen ränta och egna avgifter knutna till sig. Om man bara ha ett enda lån så är det såklart lättare att veta kostnaden. Det är då bara en ränta och en uppsättning kostnader.

## Samla lån - Sänk räntan

![](articles/ta-dig-ur-skuldfallan/gui-2311261_1280.png)

Det finns flera företag som har tjänsten "samla lån" eller hopbakslån som det också kallas. Det knyter ann till det jag skrev om i stycket ovan, att försöka undvika att ha alltför många lån med för många långivare.

### Slå ihop lån till ett hopbakslån

Det man gör är att man tar ytterligare ett lån hos ett företag som arbetar just med hopslagning av lån. Deras mål är i regel att försöka sänka räntan genom att baka ihop alla lån till ett enda större lån. Såklart bör du dubbelkolla så att hopbakslånet verkligen är billigare.

## Sälj saker du inte behöver

Hela ditt hem är antagligen fullt med saker. Behöver du allt? Många gånger köper man på sig mycket grejer som man sedan aldrig använder, eller tröttnar på. Man kan sälja på Blocket, Tradera, Facebook-grupper, loppis, auktioner eller hos firmor som köper och säljer begagnade grejer.

![](articles/ta-dig-ur-skuldfallan/flea-market-343123_1920.jpg)

### Dyra prylar

Dyra saker får man oftast mycket pengar för. Möbler och elektronik kan därför ge en hel del pengar och därför värt att sälja. Även bilar och trädgårsmaskiner kan man göra en hel del pengar på.

### Många småsaker

Som uttrycket "många bäckar små" så kan flera små saker tillsammans innebära ett extra tillskott till hushållskassan. Prydnadssaker, böcker, leksaker, kläder eller TV-spel är exempel på små saker som kan gå att sälja.

## Ändra livsstil

Det är en omställning att ändra en eller flera saker i sitt liv. Om man har det tufft ekonomiskt kan det ändå krävas en förändring i hur man lever.

### Lämna bilen hemma

Många gånger måste man ha en bil för att kunna jobba. Däremot kanske man inte alltid behöver ta bilen. Om man ska till vänner eller handla mat kanske det räcker med att gå eller cykla. Som bonus så ger det motion och bättre miljö.

### Undvik snacks och läsk

Chips, ostbågar och läsk är gott, men det tillför inte kroppen någon näring. Dessutom kostar det en hel del pengar om du konsumerar det ofta. Istället för läsk bör du dricka vatten som nästan inte kostar någonting. Istället för chipspåsen kan exempelvis en ostmacka vara bättre. Det kostar mindre och är inte lika onyttigt.

### Laga mat hemma istället

Att äta ute kostar oftast minst dubbelt så mycket som att laga maten själv. Om du äter ute mycket så finns här stora besparingar som kan göras. Om du dessutom kan hoppa över fika på stan och ölen på krogen så går det ännu bättre. Dessutom är det bättre för hälsan.

![](articles/ta-dig-ur-skuldfallan/pizza-3303388_1920.jpg)

### Res inte om pengar saknas

Bland det dyraste man kan göra är att ta en resa till ett annat land. Flyg, hotell, mat och shopping gräver snabbt stora hål i plånboken. Det finns många gånger ingen möjlighet att laga mat själv när man bor på hotell så all mat man äter är utemat, om det inte ingår i hotellpriset. Det är också lätt att gå loss på shopping när man reser. Vänta därför med resan tills inga skulder finns kvar. Annars byggs skuldberget på ännu mer.

### Spela aldrig på casino eller betting

Att spela på nätcasino eller bettingsidor har blivit väldigt populärt senaste åren. Det är större chans att du förlorar än att du vinner. En vanlig tankefälla är att man ska "vinna tillbaka alla pengar man har förlorat". Hela systemen bygger på att spelföretagen ska gå med vinst och därmed majoriteten av alla spelare gå med förlust. Undvik därför spel av den här typen helt.

### Prenumerationer är dyrt

Den dyraste prenumerationen vi har är i regel hyran för vår bostad. Den kan vi inte säga upp men det finns andra prenumerationer som kanske vi kan klara oss utan. Spotify (och andra musik-tjänster), Netflix (och andra streaming-tjänster), tidningar och produkter är vanliga former av prenumerationer. Även om en musik-tjänst bara kostar 99 kr per månad, så är det ca 1200 kr på ett år, för en enda tjänst.

Säg upp alla prenumeratoner som du inte absolut måste ha. Om du har valet mellan att prenumerera eller köpa något som engångskostnad, så tjänar man oftast i längden på att välja det med engångsavgift.

### Undvik avbetalningsplaner

Sluta köpa grejer på avbetalning. Att betala av något på exempelvis ett år är det samma som en kredit och kan likställas vid ett lån. Du har fått en produkt som du inte betalat för, som du därför egentligen inte äger än. Vänta istället på att du har pengar så du kan betala hela på en gång.

Många företag vill ge rabatt om man väljer att delbetala, men man bör ändå se upp. Ibland lägger de på aviavgift och missar man att betala en räkning blir det ändå dyrare. Sedan ser det inte så bra ut om man ska ta bolån då man kan ha hamnat i UC-registret.

## Ha koll på utgifterna

Ta upp huvudet ur sanden. Dyk ner i högen av utgifter och ta reda på vad det är som kostar. Om du inte vet vad som kostar så är det väldigt svårt att göra någonting åt det. Det kan bli att du gissar på vad du tror kostar och därför drar in på fel saker. Det kan också vara så att ditt undermedvetna lurar dig.

![](articles/ta-dig-ur-skuldfallan/credit-card-1583534_1920.jpg)

Ta ett bankutdrag på ett år och kategorisera upp alla kostnader. Även om det tar hela lördagen så kan det vara värt det. Efter en sådan genomgång så har du stenkoll på din ekonomi efteråt.

## Öka inkomsterna

![](articles/ta-dig-ur-skuldfallan/money-2696219_1920.jpg)

I vissa fall kan det vara så att man inte spenderar så mycket och då finns det inte så mycket att spara in på heller. Då kan det istället bero på att du eller din partner har för låg inkomst.

### Om jobbet ger för lite betalt, byt

Om du är arbetalös bör du försöka göra allt i din makt för att skaffa ett jobb. Annars kommer du ständigt att ha det tufft ekonomiskt. Om du har ett jobb men du tjänar för lite pengar på det kan du behöva byta. Om du jobbar deltid behöver du ett extra jobb för att komma upp till en heltidslön.

Om du bor ihop med någon och denne är utan arbete eller tjänar för lite kan en diskussion kring det krävas så att ni båda har tillräckligt med pengar in till hushållet.

### Panta burkar och spara platskassar

Det kanske låter trist men att panta burkar kan ge lite pengar under ett år, speciellt om du har ovanan att dricka mycket läsk.

Nuförtiden tar butikerna betalt för platskassar. Några kronor verkar inte så mycket men det kan dra iväg på ett år. Därför är det bäst att inte köpa till kasse när du handlar. Ta med en egen, eller en väska alternativt en egen tygkasse. Ännu bättre är det om du kan hålla nere shoppingen helt.

## Ansök om skuldsanering

![](articles/ta-dig-ur-skuldfallan/engagement-1718244_1920.jpg)

Som en sista utväg kan man söka om skuldsanering, men det bör du bara göra om alla andra alternativ är förbrukade. Om det blir beviljat får du leva på existensminimum i 5 år och därefter blir du skuldfri. Under den tiden måste du göra allt för att betala av dina skulder. För att ansökan ska gå igenom måste du också kunna påvisa att du verkligen har försökt att betala av skulderna du har, speciellt den senaste tiden. Annars kan du få avslag.

## Sammanfattning

Att bara göra en åtgärd kanske inte räcker för att ta dig ur skuldfällan, men om du gör fler åtgärder kan det vara ett sätt att komma tillbaka på banan igen.

Ta nytt lån med lägre ränta, främst i syfte att baka ihop de dyra lånen till ett. Sälj av de saker du absolut inte behöver. Ändra livsstil genom att byta matvanor, ställ bilen hemma, ät inte ute, säg upp prenumerationer m.m. Se till att du har en god inkomst som gör det möjligt att klara av kostnaderna. Som en sista utväg, ansök om skuldsanering.