![](articles/lana-eller-avsta/confused-2681507_1920.jpg)

**Det finns tillfällen då det är mer lämpligt att ta lån, samtidigt som det finns tillfällen då du absolut inte borde låna. I den här artikeln ger jag exempel på båda fallen.**

## Då bör du låna

De flesta anser nog att det bästa är att aldrig ta några lån. Detta eftersom lån oftast innebär att man behöver betala tillbaka mer än man lånade. Därmed är det en förlustaffär rent ekonomiskt. Det finns dock enstaka fall då det faktiskt kan vara positivt med att ta ett lån.

*Var alltid försiktig och ta inga förhastade beslut. Ta inga lån som du inte kan betala tillbaka.*

### Vid erbjudande innan lön

Många får lönen den 25:e varje månad. Det kan innebära att det inte finns så mycket pengar kvar den 23:e.

Låt oss säga att du tänkt köpa en soffa. På soffan är det halva priset mellan 20:e-24:e. Du hinner alltså inte vänta på att du ska få lön innan erbjudandet upphör att gälla. Om soffan kostade 8000 kr och det är halva priset så är det en besparing på 4000 kr. Att ta ett lån kan därför vara mer ekonomiskt än att vänta tills lönen har kommit.

![](articles/lana-eller-avsta/analytics-3265840_1920.jpg)

Tänk dock på att välja ett lån med bra villkor och betala av det i tid, helst direkt när du har möjlighet. Många långivare sänker då räntan om lånet betalas av tidigare.

### Sänka räntan med ett billigare lån

Olika långivare har olika priser för sina lån. Kanske har du lån från en dyr aktör på marknaden och vill sänka räntan. I det fallet kan det vara bra att ta ett nytt billigare lån för att betala av det dyrare.

Tänk dock på att det inte är bara räntan som spelar in i kostnaden. Utöver räntan kan lånföretagen även ta ut uppläggningsavgift, aviavgifter, årsavgifter och uttagsavgifter. Om du inte vill räkna så mycket så kan den effektiva räntan ge en relativt rättvis bild över hela kostnaden.

### Samla flera lån till ett större

Flera krediter kan vara jobbigt på flera sätt men det kan också kosta mer. Detta eftersom det kan ligga flera aviavgifter, årsavgifter eller uttagsavgifter som ligger och tickar. Att slå ihop dem innebär bara en avgift av varje slag. Dessutom är det mycket enklare att hålla koll på ett lån istället för flera.

### Till studier

Om du ska studera så kan du ta ett CNS-lån. Det är väldigt låg ränta och du betalar av det under en mycket lång period så det märks inte så mycket i plånboken. Studier kan därefter leda till ett välbetalt jobb så därför man man se studielånet som en investering för framtiden.

Du bör dock undvika andra typer av lån för att finansiera studier då räntan blir för hög och återbetalningstiden för kort.

### Vid köp av mobiltelefon

Vid köp av mobiltelefon erbjuds oftast att också lägga till ett mobilabonnemang. Då får man en avbetalningsplan och binder upp sig i ett antal år på abonnemanget, men sänker samtidigt oftast priset på telefonen. Ska man ändå ha både en telefon och ett abonnemang, så kan det finnas pengar att spara genom ett sådant avtal.

![](articles/lana-eller-avsta/smartphone-1894723_1920.jpg)

Det kan vara bra att ta reda på hur mycket du sparar på en sådan deal innan du genomför den. I vissa fall är besparingen väldigt liten. Något som också är bra att tänka på är att hålla nere antalet telefoner och telefonabonnemang så det inte är flera krediter som ska betalas varje månad.

### Vid köp av bostad

Det är få som klarar av att betala en hel bostad i handpenning. Därför tar de flesta ett bolån. Om man tar ett bolån från de större bankerna brukar räntan vara låg. Bottenlånet har bäst ränta och om det finns ett topplån så har den en högre ränta.

Vissa lånar pengar till kontantinsatsen, men det vill jag avråda från. Om man inte har råd till kontantinsatsen, så betyder det oftast att man inte har råd med bolånet på sikt heller.

## Då bör du inte ta lån

Det finns många anledningar till att inte ta lån. Kan du betala något utan att låna, så ha det som huvudregel. Då tillkommer aldrig några räntor eller eftergifter.

### Betala inte av ett billigare lån med ett dyrare

Kanske har du inte pengar till att betala av ett lån som du har tagit. Vad du inte ska göra då är att ta ett nytt dyrare lån för att betala av på det billigare. Det sätter dig ännu snabbare i skuldfällan. Istället prata med långivaren och se om det går att sänka räntan eller skjuta fram betalningen en månad. Om det inte går, leta upp ett billigare lån och betala av med det istället.

### Vid press och stress

Det finns många försäljare som använder stress som ett sätt att sälja mer. Stress kan innebära att man inte är lika noga med att se över vad saker kostar och vilka risker man kan ge sig in i. Detsamma gäller när du ska ta ett lån. Ta god tid på dig. Jämför långivarna först och se vilket lån som är bäst för dig. Det kan du spara tusenlappar på.

![](articles/lana-eller-avsta/roulette-1253622_1920.jpg)

### För att vinna pengar

Allt fler casino och betting-tjänster dyker upp på nätet. Det är uträknat så att företagen ska tjäna pengar och för att det ska fungera så förlorar majoriteten av de som spelar pengar. Ta därför inte lån för att spela. Dels förlorar du pengar på att låna eftersom det tillkommer ränta och andra avgifter och dels förlorar du (antagligen) pengar när du spelar. Det blir som en dubbel förlust.

Visst finns chansen att du kan vinna stora pengar, men den är mindre än att du kommer att förlora stora pengar. Dessutom väljer många som vunnit att sedan spela upp hela vinsten.